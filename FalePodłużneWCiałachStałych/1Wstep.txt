\subsection{Cel ćwiczenia}
Celem ćwiczenia było wyznaczenie długości fali $\lambda$, prędkości fali $v$ oraz modułu Younga $E$ dla różnych materiałów na podstawie pomiaru częstotliwości $f$ fal dźwiękowych w pręcie.

\section{Opis ćwiczenia}
Prędkość rozchodzenia się fali w pręcie wytworzonym z jednorodnego materiału o gęstości $\rho$ dana jest wzorem:
$$v = \sqrt{\frac{E}{\rho}}$$
Po przekształceniu otrzymujemy wzór na moduł Younga:
$$E = \rho v^2$$
W badanym pręcie fala wywołana przez nas interferuje z falą odbitą, tworząc falę stojącą. Odległość między węzłami tej fali stanowi połowę jej długości, więc:
$$l = \frac{1}{2} \lambda $$
Po określeniu częstotliwości $f$ fali oraz odległości $l$ między węzłami (w tym przypadku jest ona równa długości pręta), przy użyciu wzoru poprzedniego możemy wyprowadzić wzór na prędkość rozchodzenia się fali:
$$v = 2lf$$
Korzystając z poprzednich wzorów możemy wyrazić moduł Younga w postaci
$$E = 4 \rho l^2 f^2$$